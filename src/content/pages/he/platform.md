---
title: "תקנון חד״ש"
description: "החזית הדמוקרטית לשלום ולשוויון"
sections:
  - title: "התכנית הפוליטית והחברתית"
    icon: "campaign"
    content: |
      חבר החזית הוא המקבל על עצמו את תכניתה, כלליה ונהליה ופעילותו נעשית בהסכמה עם החזית המקומית במקום מגוריו. על חבר החזית להסכים עם החלטותיה ותכניתה של החזית ולפעול להצלחתה.

      החלק הראשון: התכנית הפוליטית והחברתית של חד"ש

      א. סיום כיבוש כל השטחים שנכבשו מאז 1967 והלאה (שטחים פלסטינים, סורים ולבנונים) והגעה לפתרון קבע בסוגיה הפלסטינית. זאת לשם הגעה למצב של שלום ויציבות במדינה ובאזור, המבוסס על כיבוד זכויות העמים.

      הפתרון לסוגיה הפלסטינית מבוסס על:
      - נסיגה מוחלטת מכל השטחים שנכבשו ב-1967.
      - פינוי כל ההתנחלויות בגדה המערבית כולל מזרח ירושלים הכבושה.
      - הקמת מדינה פלסטינית ריבונית מלאה אשר בירתה מזרח ירושלים, לצד מדינת ישראל אשר בירתה מערב ירושלים.
      - פתרון סוגיית הפליטים הפלסטינים ממולדתם על-בסיס זכות השיבה ו/או הפיצוי, בהתאם להחלטות האו"ם.

      כדי להתקדם לקראת פתרון הסוגיה הפלסטינית, חד"ש נאבקת נגד הכיבוש:
      - להפסיק את כל פעילות ההתנחלויות בגדה המערבית ובמזרח ירושלים, לרבות שוד וביזת האדמות הפלסטיניות הפרטיות.
      - להפסיק את כל שיטות ההתנחלות והדיכוי במזרח ירושלים הכבושה.
      - סיום המצור אשר הוטל על רצועת עזה.
      - הסרת המחסומים בגדה המערבית והבטחת חופש התנועה.
      - להפסיק את כל תקיפות המתנחלים.
      - שחרור האסירים הפוליטיים, הפסקת השימוש במעצרים מנהליים והפסקת כל צורות העינויים.

      ב. הגנה על זכויות העובדים ולמען צדק חברתי:
      1. חד"ש נלחמת נגד המדיניות הכלכלית הרשמית הסותרת כליל את עקרון הצדק החברתי.
      2. הפסקת הפרטת המגזר הציבורי בדגש על ההיבטים החברתיים הרגישים: חינוך, בריאות ורווחה.
      3. הבטחת הזדמנויות עבודה שוות לכל המגזרים.
      4. הגנה על זכויות העובדים וחתירה לכריתת הסכמי עבודה קיבוציים.
      5. העלאה קבועה של שכר המינימום.
      6. הגדלת קצבאות הרווחה ביחס לעליית יוקר המחיה.
      7. הגדלה קבועה של קצבאות בעלי צרכים מיוחדים.
      8. הרחבת חוק בריאות הציבור.
      9. חד"ש פועלת לחיזוק האיגודים המקצועיים.
      10. ביטול שכונות מוכות עוני והקמת מבני מגורים על חשבון המדינה (דיור ציבורי).

      ג. שוויון לציבור הערבי:
      1. הכרה בציבור הערבי הפלסטיני בישראל כמיעוט לאומי בכל התחומים.
      2. ביטול מדיניות האפליה והדיכוי הלאומי בכל התחומים.
      3. שוויון זכויות מוחלטלאזרחים ערבים וחקיקת חוק יסוד בעניין זה.
      4. הענקת זכויות לפליטים במולדתם, ילדי הקהילות ההרוסות והעקורים מאז שנת 1948.
      5. שוויון בתקציבי היסוד של הרשויות המקומיות הערביות.
      6. הרחבת שטחי השיפוט של מרכזי האוכלוסייה הערביים.
      7. הבטחת זכותו של הציבור הערבי לתכנית לימודים המבטיחה דגש לזהותם הלאומית ולתרבותם.
      8. מאבק עיקש כנגד הפיצול העדתי בקרב הציבור הערבי, וביטול גיוס החובה המוטל על בני נוער ערבים ודרוזים.
      9. שחרור ההקדשים האסלאמיים.
      10. הכרה בגופים הייצוגיים של הציבור הערבי בישראל.
      11. שוויון לחקלאים ערבים.
      12. הבטחת הזדמנויות תעסוקה שוות לערבים בשוק העבודה.

      ד. הגנה על חירויות דמוקרטיות וביטול גזענות:
      1. קבלת חוקה למדינה המבטיחה ומגינה על זכויות היסוד של האזרחים.
      2. ביטול חוק הלאום.
      3. מאבק בגזענות ובסכנות הפשיזם.
      4. הבטחת חופש הביטוי והעיתונות, חופש ההתאגדות, הפעולה הפוליטית והאמונה הדתית.
      5. ביטול מצב החירום.
      6. ביטול חוקי הכפייה הדתית.
      7. נגד שינוי שיטת הבחירות הדמוקרטיות היחסיות לכנסת.
      8. ביטול חוק גיוס חובה.
      9. הכרה בזכות הדמוקרטית לסרב לשירות צבאי מטעמי מצפון.

      ה. הבטחת שוויון זכויות לנשים בכל התחומים:
      1. חקיקת חוק יסוד לשוויון זכויות נשים.
      2. החלת החוק נגד אלימות במשפחה והחמרת הענישה.
      3. העלאה משמעותית של התקציבים המוקצים לסיוע לנשים נפגעות אלימות.
      4. הגברת ייצוג הנשים וחיזוק מעמדן בכל המוסדות.

      ו. שמירה על איכות הסביבה:
      1. לפעול להקצאת תקציבים מספקים למען יישום חוקים המבטיחים בלימה ואף מניעת זיהום.
      2. הגנה על מקורות מים, ימים ונהרות מפני זיהום.
      3. הצבת מערכות סבירות ומקלות פחות במדידת אחוזי הזיהום.

      ז. איסור על נשק להשמדה המונית:
      1. לפעול למניעת הפצה ופיתוח של נשק להשמדה המונית.
      2. דחיפת הצטרפותה של ממשלת ישראל לאמנה הבינלאומית למניעת הפצה ופיתוח של נשק גרעיני וביטול פרויקטים גרעיניים ישראליים.
      3. פירוק נשק להשמדה המונית מהמזרח התיכון.
  - title: "הוועידה"
    icon: "groups"
    content: |
      א. הגוף העליון של החזית הדמוקרטית לשלום ושוויון, והוא מתכנס לפחות פעם בארבע שנים.
      ב. החלטות ועידת חד"ש מחייבות את כל גופי החזית, נציגיה וועדותיה השונות.
      ג. החלטות הוועידה מתקבלות ברוב, אלא אם כן נקבע אחרת בתקנון.
      ד. על הרכב הנציגים לוועידה להבטיח ייצוג של כל מרכיבי חד"ש, וכל החזיתות המקומיות, על פי תקן אחיד שאושר על ידי מועצת החזית.

      משימות הוועידה:
      א. סיכום פעילות חד"ש מוועידה אחת למשנתה, אישור המדיניות הכללית בכל תחומי פעילות חד"ש.
      ב. אישור הרכבה של מועצת חד"ש הארצית כך שכל החזיתות המקומיות יהיו מיוצגות בה.
      ג. אישור שינויים בתקנון ובתכנית על-ידי רוב הנוכחים.
  - title: 'מועצת חד"ש'
    icon: "meeting_room"
    content: |
      תפקידים וסמכויות המועצה:
      1. לפעול ליישום החלטות הוועידה ולהחליט על פעילויות חד"ש בין כינוס וועידה אחד למשנהו.
      2. בחירת יו"ר חד"ש וסגניו.
      3. אישור מספר חברי המזכירות, מספר חברי ועדת הביקורת ומספר סגני היו"ר.
      4. בחירת המזכירות מבין חברי המועצה באופן חשאי וישיר.
      5. בחירת חברי ועדת הביקורת מבין חברי המועצה.
      6. למועצה הזכות לצרף חברים חדשים.
      7. המועצה תתכנס לפחות פעם בשנה.
      8. המועצה תחליט על מועד הכינוס הקבוע (לכל הפחות אחת לארבע שנים).
      9. למועצה יש סמכות לדחות את הוועידה הרגילה לתקופה של חצי שנה לכל היותר.
      10. המועצה תוכל להחליט לכנס וועידה שלא מן המניין של חד"ש.
      11. המועצה, ברוב חבריה הנוכחים יכולה להפסיק את עבודת מזכירות חד"ש או מספר מחבריה.
      12. המועצה תדון בדו"חות המזכירות ובעבודת נציגי חד"ש במוסדות השונים.
      13. המועצה תבחר את מועמדי חד"ש לכנסת ולמוסדות ההסתדרות.
  - title: 'יו"ר חד"ש וסגניו'
    icon: "person"
    content: |
      1. יו"ר חד"ש מייצג את חד"ש בפורומים רשמיים ועממיים שונים בתיאום עם המזכירות.
      2. יו"ר חד"ש מזמן את הישיבות התקופתיות וישיבות החרום של המועצה.
      3. יו"ר חד"ש מנהל את ישיבות המועצה.
      4. יו"ר חד"ש וסגניו חברים מן המניין במזכירות חד"ש.
  - title: "בחירת מועמדים (כנסת, הסתדרות)"
    icon: "how_to_vote"
    content: |
      1. כל חבר חד"ש בעל זכות מועמדות תקנונית זכאי להציג את מועמדותו.
      2. מועמדי חד"ש לכנסת, להסתדרות ולנעמ"ת, נבחרים בקלפי חשאי במועצת חד"ש.
      3. למועצת חד"ש הסמכות הסופית להרכיב את רשימות חד"ש.
      4. אם אין התמודדות של יותר ממועמד אחד לתפקיד ברשימה; המועצה מאשרת את הבחירות בהסכמה.
      5. חבר חד"ש מכהן בתפקיד חבר כנסת לכל היותר למשך שתי קדנציות מלאות ורצופות או שמונה שנים (למעט היתר מיוחד מהמועצה).
      6. בכל מקרה מי שכיהן כחבר כנסת שלוש קדנציות או 12 שנים אינו זכאי להתמודד שוב.
      7. הגבלת כהונה דומה חלה גם על חברי הוועד הפועל של ההסתדרות ומרכז נעמ"ת.
  - title: "המזכירות הארצית"
    icon: "assignment"
    content: |
      1. המזכירות תיבחר על ידי מועצת חד"ש (כ-55 חברים).
      2. בחירות ישירות וחשאיות. יו"ר חד"ש, סגניו, ומזכ"ל מק"י הם חברים אוטומטיים.
      3. שריון מקומות לנשים (10) ולנוער (8).
      4. המזכירות תפעל בין ועידה למשנתה.
      5. המזכירות תיישם את החלטות המועצה והוועידה, ומנהלת את עבודת החזיתות היומיומיות ברמה הארצית.
      6. המזכירות בוחרת מבין חבריה את לשכת חד"ש ואת מזכיר חד"ש.
      7. המזכירות מנהלת את תקציבי הפעילות וממנה גזבר וועדת כספים.
      8. המזכירות תבחר מסגרות אזוריות.
      9. המזכירות תקים מחלקות ייעודיות וגוף תקשורתי.
      10. המזכירות עוקבת ומכוונת את עבודת סיעות חד"ש.
      11. המזכירות תגיש דו"חות למועצה ולוועידה.
      12. פרק הזמן המרבי בין שתי ישיבות מזכירות הוא שלושה חודשים.
      13. כללי ביטול חברות עקב היעדרות.
      14. למזכירות הזכות לפטר חברים או את המזכיר ברוב מיוחד.
  - title: 'לשכת חד"ש ומזכיר חד"ש'
    icon: "admin_panel_settings"
    content: |
      לשכת חד"ש:
      א. נבחרת על ידי המזכירות מבין חבריה (כ-19 חברים).
      ב. תפקיד הלשכה להוביל את עבודת חד"ש בין שתי ישיבות המזכירות ומתן מענה פוליטי שוטף.
      ג. לשכת חד"ש תיפגש לפחות פעם בחודש.
      ד. בעלי תפקידים מרכזיים (יו"ר, מזכיר, ח"כים) הם חברים מן המניין.

      מזכיר חד"ש:
      נבחר בישיבת המזכירות הראשונה.
      תפקידיו:
      1. ייצוג חד"ש בפורומים שונים.
      2. הכנת סדר היום וניהול ישיבות המזכירות והלשכה.
      3. מעקב אחר יישום החלטות.
      4. קיום קשר עם המחלקות והסניפים.
      5. הגשת דו"חות.
  - title: "סניפים מקומיים"
    icon: "location_city"
    content: |
      1. סניף חד"ש המקומי הינו חלק מחד"ש הארצית וכפוף למערכותיה ולחוקתה.
      2. ניתן לצרף ארגונים מקומיים או ארציים לחד"ש באישור המזכירות.
      3. סניף חד"ש המקומי יפעל לחיזוק הקו של חד"ש ועקרונותיה ויוביל את העשייה בעירו.
      4. סניף חד"ש המקומי יחליט על התקנון ומוסדותיו, ובלבד שאינו סותר את המדיניות הארצית.
      5. סניף חד"ש המקומי בוחר את ציריו לוועידה ולמועצה.
  - title: "ועדת הביקורת"
    icon: "rule"
    content: |
      1. נבחרת על ידי המועצה (עד 11 חברים).
      2. חברי מזכירות או עובדי חד"ש לא יכולים לכהן בה.
      3. תפקידה לעקוב אחר גופי ומוסדות חד"ש הארצית ועמידתם בתקנון ולטפל בתלונות.
      4. מגישה דו"חות תקופתיים.
      5. בוחרת יו"ר וסגן יו"ר מתוכה.
      6. מעקב אחר נושאים הקשורים לחוק המפלגות.
---
