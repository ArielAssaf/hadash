---
title: 'התכנית הפוליטית והחברתית של חד"ש'
description: "החזית הדמוקרטית לשלום ולשוויון"
sections:
  - title: "שלום ישראלי-פלסטיני וערבי-ישראלי צודק, מקיף ויציב"
    icon: "handshake"
    content: |
      א. סיום כיבוש כל השטחים שנכבשו מאז 1967 והלאה (שטחים פלסטינים, סורים ולבנונים) והגעה לפתרון קבע בסוגיה הפלסטינית. זאת לשם הגעה למצב של שלום ויציבות במדינה ובאזור, המבוסס על כיבוד זכויות העמים.

      הפתרון לסוגיה הפלסטינית מבוסס על:
      - נסיגה מוחלטת מכל השטחים שנכבשו ב-1967.
      - פינוי כל ההתנחלויות בגדה המערבית כולל מזרח ירושלים הכבושה.
      - הקמת מדינה פלסטינית ריבונית מלאה אשר בירתה מזרח ירושלים, לצד מדינת ישראל אשר בירתה מערב ירושלים.
      - פתרון סוגיית הפליטים הפלסטינים ממולדתם על-בסיס זכות השיבה ו/או הפיצוי, בהתאם להחלטות האו"ם.

      כדי להתקדם לקראת פתרון הסוגיה הפלסטינית, חד"ש נאבקת נגד הכיבוש:
      - להפסיק את כל פעילות ההתנחלויות בגדה המערבית ובמזרח ירושלים, לרבות שוד וביזת האדמות הפלסטיניות הפרטיות, כולל אלו אשר רשויות הכיבוש מכנות "אדמות מדינה." הפסקת פשעי הריסת הבתים הפלסטינים והסרת כל האמצעים והמגבלות אשר נועדו למנוע מפלסטינים לבנות את בתיהם על אדמותיהם.
      - להפסיק את כל שיטות ההתנחלות והדיכוי במזרח ירושלים הכבושה, לרבות התקפות על המקומות הקדושים, כולל הצרות והגבלות על חיי הפלסטינים בעיר ירושלים.
      - סיום המצור אשר הוטל על רצועת עזה והבטחת הקשר הישיר בין עזה לגדה המערבית ופתיחת גבולותיה של עזה עם העולם.
      - הסרת המחסומים בגדה המערבית והבטחת חופש התנועה לפלסטינים בגדה המערבית, לרבות נגישותם לעבודותיהם ולאדמותיהם החקלאיות.
      - להפסיק את כל התקפות המתנחלים המבוצעות בחסות ובהגנת הצבא הישראלי, כנגד הפלסטינים ורכושם בגדה המערבית כולל מזרח ירושלים הכבושה.
      - שחרור האסירים הפוליטיים, הפסקת השימוש במעצרים מנהליים והפסקת כל צורות העינויים הפיזיים והפסיכולוגיים. כמו-כן, הפסקת העונשים הקולקטיביים המוטלים כנגד הפלסטינים.
  - title: "ב. הגנה על זכויות העובדים ולמען צדק חברתי"
    icon: "work"
    content: |
      1- חד"ש נלחמת נגד המדיניות הכלכלית הרשמית הסותרת כליל את עקרון הצדק החברתי- הן בחלוקת המשאבים והן בחלוקת נטל המס בצורה הוגנת וצודקת.
      חד"ש פועלת להבטחת מדיניות כלכלית המונעת את עליית יוקר המחיה ומתוך פיצוי מלא לעובדים ולציבור כולו על כל התייקרות שכזאת.
      2- הפסקת הפרטת המגזר הציבורי בדגש על ההיבטים החברתיים הרגישים: חינוך, בריאות ורווחה.
      3- הבטחת הזדמנויות עבודה שוות לכל המגזרים והקמת אזורי תעשייה ועבודה בכל אזורי הארץ. הפסקת כל צורות האפליה בשוק העבודה על בסיס לאום ומגדר.
      4- הגנה על זכויות העובדים וחתירה לכריתת הסכמי עבודה קיבוציים, לרבות הסכמים במגזר הפרטי תוך הבטחת חיים הוגנים ומכובדים לעובדים.
      5- העלאה קבועה של שכר המינימום על-בסיס הצמדתו לעליית יוקר המחיה וזאת בשימת דגש על העלייה המשפיעה ביותר על השכבות העניות והחלשות וביחס לשיעור השכר הרשמי הכללי.
      6- הגדלת קצבאות הרווחה ביחס לעליית יוקר המחיה, בעיקר קצבאות אבטלה וחסרי הכנסה, הגדלת קצבאות הזקנה- במיוחד למי שאינו מקבל פנסיה והגדלת קצבאות הילדים.
      7- הגדלה קבועה המבוססת על עקרונות ברורים של קצבאות בעלי צרכים מיוחדים צמודים ליוקר המחיה ולצרכי המחיה שלהם.
      8- הרחבת חוק בריאות הציבור- הן מבחינת סל שירותי הבריאות והן בסל התרופות. עצירת תופעת ביטוחי הבריאות המשלימים, המייצרים תרופות לעניים ותרופות לעשירים.
      9- חד"ש פועלת לחיזוק האיגודים המקצועיים במטרה להגן על העובדים, חיזוק הכולל את כלל האיגודים המקצועיים מתוך חתירה לכך שההסתדרות הכללית של האיגודים המקצועיים תהיה כתובתם של העובדים בהגנה על זכויותיהם בכל המגזרים כולל המגזר הפרטי.
      10- ביטול שכונות מוכות עוני, הקמת מבני מגורים על חשבון המדינה והעברתם לתושבי שכונות אלו על-בסיס העיקרון "בית תמורת בית." זאת תוך הבטחת דיור בשכר דירה חודשי המותאם לזוגות צעירים ומשפחות מרובות ילדים.
  - title: "ג. שוויון לציבור הערבי"
    icon: "balance"
    content: |
      1- הכרה בציבור הערבי הפלסטיני בישראל כמיעוט לאומי בכל התחומים- הפוליטיים, החברתיים והתרבותיים.
      2- ביטול מדיניות האפליה והדיכוי הלאומי בכל התחומים.
      3- שוויון זכויות מוחלט לאזרחים ערבים וחקיקת חוק יסוד בעניין זה, עצירת הפקעת קרקעות והריסת בתים, הכרה בכל היישובים הערביים הקיימים והקמת רשויות מקומיות נבחרות בהן.
      4- הענקת זכויות לפליטים במולדתם, ילדי הקהילות ההרוסות והעקורים מאז שנת 1948.
      5- שוויון בתקציבי היסוד של הרשויות המקומיות הערביות לרבות תקציבי הפיתוח, החינוך, הבריאות, החקלאות, התעשייה, הספורט, הדיור ושיתוף האזרחים הערבים במוסדות המדינה. על השוויון בתקציבים להביא בחשבון את התנאים החברתיים והכלכליים של הציבור הערבי.
      6- הרחבת שטחי השיפוט של מרכזי האוכלוסייה הערביים באופן המבטיח קליטת צרכי האוכלוסייה- בבנייה למגורים, הקמת אזורי תעשייה, מוסדות ומתקני פנאי ונופש למען חברה, תרבות, ספורט ואחרות.
      7- הבטחת זכותו של הציבור הערבי לתכנית לימודים המבטיחה דגש לזהותם הלאומית ולתרבותם.
      8- מאבק עיקש כנגד הפיצול העדתי בקרב הציבור הערבי, וביטול גיוס החובה המוטל על בני נוער ערבים ודרוזים.
      9- שחרור ההקדשים האסלאמיים וכיבוד זכותם של אזרחים מוסלמים להקים את המסגרות הדתיות הנבחרות שלהם.
      10- הכרה בגופים הייצוגיים של הציבור הערבי בישראל.
      11- שוויון לחקלאים ערבים.
      12- הבטחת הזדמנויות תעסוקה שוות לערבים בשוק העבודה וסיום את כל צורות האפליה נגדם. אפליה המתבטאת בשיעור השתתפותם בשוק העבודה בעיקר כלפי נשים, אך גם בפערי שיעורי השכר.
  - title: "ד. הגנה על חירויות דמוקרטיות וביטול גזענות"
    icon: "gavel"
    content: |
      מאבק באיום הפשיזם, ביטול כל צורות הכפייה הדתית והבטחת חופש הביטוי
      1- קבלת חוקה למדינה המבטיחה ומגינה על זכויות היסוד של האזרחים.
      2- ביטול חוק הלאום הישראלי שאושר בכנסת ביום 19.7.2018.
      3- מאבק בגזענות ובסכנות הפשיזם.
      4- הבטחת חופש הביטוי והעיתונות, חופש ההתאגדות, הפעולה הפוליטית והאמונה הדתית.
      5- ביטול מצב החירום.
      6- ביטול חוקי הכפייה הדתית ומלחמה בכל סוגי חוסר הסובלנות העדתית, תהיה אשר תהיה.
      7- נגד שינוי שיטת הבחירות הדמוקרטיות היחסיות לכנסת.
      8- ביטול חוק גיוס חובה.
      9- הכרה בזכות הדמוקרטית לסרב לשירות צבאי מטעמי מצפון.
  - title: "ה. הבטחת שוויון זכויות לנשים בכל התחומים"
    icon: "female"
    content: |
      1. חקיקת חוק יסוד לשוויון זכויות נשים על בסיס המסמך הבינלאומי על ביטול כל צורות האפליה נגד נשים. יישום מעשי של חוק שוויון בעבודה, חוק עבודת נשים וחוק שכר שווה לעבודה.
      2. החלת החוק נגד אלימות במשפחה והחמרת הענישה.
      3. העלאה משמעותית של התקציבים המוקצים לסיוע לנשים נפגעות אלימות ועידוד קיום קמפיינים בנושא זה.
      4. הגברת ייצוג הנשים וחיזוק מעמדן בכל המוסדות הרשמיים והעממיים.
  - title: "ו. פועלים לשמירה על איכות הסביבה"
    icon: "eco"
    content: |
      1. לפעול להקצאת תקציבים מספקים למען יישום חוקים המבטיחים בלימה ואף מניעת זיהום והתמודדות עם השלכות אסונות טבע. למען העמדת תקציבים מספקים ומתאימים לעידוד המעבר לאנרגיה ירוקה.
      2. הגנה על מקורות מים, ימים ונהרות מפני זיהום.
      3. הצבת מערכות סבירות ומקלות פחות במדידת אחוזי הזיהום.
  - title: "ז. איסור על נשק להשמדה המונית"
    icon: "block"
    content: |
      1. לפעול למניעת הפצה ופיתוח של נשק להשמדה המונית.
      2. דחיפת הצטרפותה של ממשלת ישראל לאמנה הבינלאומית למניעת הפצה ופיתוח של נשק גרעיני וביטול פרויקטים גרעיניים ישראליים.
      3. פירוק נשק להשמדה המונית מהמזרח התיכון.

      לשם השגת המטרות האמורות פועלת חד"ש ללא לאות ובשיתוף פעולה מלא או חלקי, קבוע או זמני, עם גורמים, ארגונים, חוגים ואישים שונים על בסיס תכנית מוסכמת ומתוך כבוד הדדי
---
