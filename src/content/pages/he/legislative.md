---
title: פעילות פרלמנטרית
description: החוקים שהעברנו והיוזמות שבלמנו
legislative:
  passed:
    - title: זכויות עובדים
      icon: work
      content: |-
        ## איסור על לקיחת בטחונות מעובדות ועובדים
        על פי החוק מעבידים שייקחו בטחונות, צ’קים, שטרות, פקדונות מעובדיהם יהיו צפויים לעונשי מאסר וקנס. החוק חל גם על עובדי הקבלן.

        ## הענקת סמכות לבית הדין לעבודה להאריך מועדים
        מטרת החוק לאפשר לבית הדין לעבודה, להאריך את המועדים להגשת תובענות נגד המוסד לביטוח לאומי וערעורים לבית הדין על החלטותיו. עד היום החוק לא נתן אפשרות לבית הדין להאריך מועדים אלו, אפילו אם הטעמים היו מוצדקים.

        ## חוק אכיפת דיני העבודה
        שינוי החוק כך שיכלול מנגנונים אמיתיים של הגנת עובדי קבלן. אמנם בינתיים רק בתחומי ניקיון, שמירה והסעדה. גלגול של הצעת חוק “אחריות מזמין לזכויות עובדים של קבלן שירותים” – שקבעה שהאחריות לשמירה על זכויותיהם של עובדי קבלן אינה מוטלת רק על כתפי הקבלן המעסיק אותם אלא גם על כתפי המוסד שהזמין את השירותים. ההצעה הוכנה לקריאה שנייה ושלישית בשלהי הכנסת הקודמת והולידה את הצעת החוק הממשלתית, שהתקבלה לבסוף.

        ## חוק דמי מחלה (היעדרות בשל מחלת ילד)
        מקנה להורים לילדים-עם-מוגבלות זכות לימי חופשה נוספים ובנוסף לשעות היעדרות כדי לסייע לילדים. קודם יחד עם ח״כ אורי מקלב.

        ## חוק הודעה לעובד
        תיקון המבטיח לעובדי קבלן מידע על תנאי החוזה שבו הם מועסקים. חוק זה בא לתקן מצב בו לא נאמר לעובד אילו תנאים סוכמו בין הקבלן למעסיק בפועל ולהבטיח כי עם תחילת ההעסקה יימסרו לעובד תנאי ההעסקה שבהם מחויב הקבלן כלפי המעסיק בפועל. החוק דורש כי יימסר לעובד המידע הדרוש לו כדי לדאוג למימוש זכויותיו. יחד עם ח”כ חיים אורון.

        ## חוק לתיקון חובת המכרזים (איסור האפליה בשל גיל)
        החוק נועד למנוע מצב בו יופלה אדם בהליכי מכרז מפאת גילו. בדרך כלל מדובר באפליה כלפי האוכלוסייה המבוגרת יותר, הנמצאת ב”קבוצת סיכון” להיפגע מיחס לא שווה ומפלה בשל גילה המתקדם יחסית, לעומת מתמודדים צעירים יותר במכרז.

        ## יום שבתון בשכר ביום הבחירות המקומיות
        הצעת החוק הפרטית שלנו האיצה הצעת חוק ממשלתית ואוחדה עימה לחוק.

        ## מניעת פיטורים מחזוריים
        מונע העסקת עובדים בהתקשרות לתקופה קצובה, ופיטורין מחזוריים, ובעקבותיהם העסקה מחודשת – שיטת התחמקות של המעסיקים מחוב הבטחת התנאים הסוציאליים ופיצויי פיטורים.
    - title: זכויות אדם וזכויות חברתיות
      icon: groups
      content: |-
        ## איסור אפליה מחמת גיל
        איסור על אפליה מחמת גיל בהספקת מוצר או שירות ציבורי, במתן הכניסה למקום ציבורי או במתן שירות במקום הציבורי וקביעה שאפליית חולה מטעמי גיל הנה עבירת קנס וגם עוולה אזרחית. קודם עם קבוצת ח”כים בהובלת ח”כ אורית סטרוק.

        ## איסור גביית תשלום בכניסה לגנים ציבוריים
        תיקון לפקודת העיריות, האוסר על הרשויות המקומיות לגבות תשלום בכניסה לגנים ציבוריים.

        ## איסור עיקול דמי הליווי לעיוורים
        דמי הליווי, המאפשרים לעיוורים לשלם עבור עזרה הנדרשת לניידות בסיסית (למשל: לקנות בסופר) ולהשתלבות בחברה, יהיו מעתה מוגנים מפני כל סוגי העיקולים. מאחר וחלק ניכר מאוכלוסיית העיוורים בישראל חיים מתחת לקו העוני רבים מהם סובלים מעיקולים על חשבונותיהם בשל חובות.

        ## ביטול מאסר חייבים בהוצאה לפועל
        חוק זה מבטל את המאסר כאמצעי לגביית חובות בהוצאה לפועל, פרט למאסר בשל חוב מזונות. לצד זאת, החוק מגדיל את אמצעי הגביה שעומדים לרשות הזוכה. קודם עם קבוצת ח”כים בהובלת ח”כ מרב מיכאלי.

        ## הגבלות על נשיאת נשק וקבלת רישיון נשק
        חוק זה נותן את הדעת לא רק לכשירותו הרפואית של מבקש רישיון הנשק אלא גם לכשירותו הנפשית, ומתנה חידוש רישיון נשיאת נשק באישור פסיכולוג לעניין כשרותו הנפשית של המבקש. כמו כן, ההצעה קובעת שלמבקש אסור שיהיה רישום פלילי בעבירות המנויות לעיל, שעניינן אלימות, החל מתקיפת עובד ציבור, המשך באינוס וכלה ברצח. קודם יחד עם קבוצת ח”כים בהובלת ח”כ דוד צור.

        ## החוק להקמת קרן מרווחי הגז לטובת מטרות חברתיות
        הצד המשלים למאבק העיקש שניהלנו על חלקו של הציבור מהכנסות  הגז ומשאבי הטבע בכלל. החוק הזה מבטיח שההכנסות הגז לא ייבלעו בבור הכללי של תקציב המדינה, אלא יושקעו באמת במטרות חברתיות.

        ## זכאות לתגמול לניצולי שואה שעלו לארץ לאחר שנת 1953
        החוק מתקן את העוול שנגרם עד היום לניצולי שואה כך שמבטל את האפליה לגבי מי שעלה אחרי שנת 1953. הצעת חוק פרטית שקידמנו באמצעות השדולה למען ניצולי השואה, אשר דב חנין הוא יו”ר משותף שלה, אומצה ע”י הממשלה והפכה לחוק.

        ## זכות לנוכחות מלווה בטיפול רפואי
        החוק מעגן זכות זו בחקיקה, כך שברירת המחדל תהיה שעומדת לרשות המטופל הזכות לנוכחות מלווה במהלך הטיפול הרפואי, ובכך יסייע למטופל ולהנגיש בלא מעט מקרים את השפה והשירות הרפואי המתקבל. קודם עם קבוצת ח”כים בהובלת ח”כ פנינה תמנו-שטה.

        ## חוק הטבות לניצולי שואה
        מרחיב את ההטבות הניתנות לניצולי שואה יוצאי מחנות ריכוז וגטאות. קודם עם קבוצת ח”כים בהובלת ח”כ חיים כץ.

        ## חוק הכניסה לישראל (הארכת רישיון לעובד זר בתחום הסיעוד)
        מאפשר, בנסיבות מסוימות, המשך שהייה בישראל למטפלים סיעודיים בתום תקופת הרישיון שלהם.

        ## חוק המעביר כספים ורכוש של נספי שואה שלא אותרו לסיוע לניצולי שואה הזקוקים לכך
        קודם יחד עם ח”כ מירב מיכאלי.

        ## חוק השאלת ספרי לימוד
        התיקון קובע כי כל בית ספר יהיה חייב להפעיל תכנית השאלת ספרי לימוד. קודם עם קבוצת ח”כים בהובלת ח”כ עמרם מצנע.

        ## חוק זכויות נפגעי עבירה
        מעגן את מעמד נפגעי עבירת הפקרה לאחר תאונה בדיונים על הסדרי טיעון עם העבריינים.

        ## חוק חובת פרסום תקציב התכנון והבניה וחובת הביקורת עליו
        מטרת החוק להגביר את השמירה על עקרון החוקיות, המנהל התקין וטוהר המידות, היעילות והחיסכון בפעולת ועדות התכנון והבניה המקומיות ולהגביר את שקיפות פעולותיהן. בחלקו הראשון קבע החוק כי ימונה מבקר פנימי לכל ועדה מקומית לתכנון ובניה.
        בחלקו השני של החוק נקבע כי תמצית התקציב המאושר של ועדות מקומיות יפורסם הן ברשומות והן באתרי האינטרנט. זאת כדי להגביר את השקיפות בעבודתן של הוועדות המקומיות ולהביא לידיעת הציבור מידע על הפעילות הכספית המתבצעת בהן.

        ## חוק מניעת רישום פלילי של עבירות צבאיות
        כגון סירוב פקודה או היעדרות משירות. בדצמבר 2010 עברה הצעה זו יחד עם הצעה דומה של ח”כ מירי רגב בקריאה טרומית והועברה לדיון בועדת החוץ והבטחון‏.

        ## חוק קידום התחרות בענף המזון
        בין היתר באמצעות מניעת ריכוזיות גיאוגרפית והגברת התחרות האזורית, ובאמצעות הטלת חובה על קמעונאי גדול לפרסם באינטרנט את מחירי המצרכים שהוא מוכר בכל חנות מחנויותיו, באופן שיאפשר השוואה עדכנית שוטפת של מחירי סל המצרכים. קודם יחד עם קבוצת ח”כים בהובלת ח”כ נחמן שי.

        ## חוק תנאי כליאה הולמים לאסירים
        הצעת החוק מבטיחה תנאי כליאה השומרים על הכבוד והבריאות, טיפול רפואי, השגחה נדרשת, מיטה, מזרון, שמיכות, ארון, מזון מתאים ובריא, אוורור ואור בתא, וטיול יומי באוויר הפתוח. החוק חל על כלל האסירים בלי אבחנה, כולל האסירים הביטחוניים.

        ## חישוב מס נפרד לבני זוג בעסק משותף
        החוק מחליף את ההסדר הקיים הקובע שניתן לבקש חישוב מס נפרד לבני זוג רק במצבים שבהם אין תלות בין מקורות ההכנסה שלהם, באופן שבו יתאפשר חישוב מס נפרד לבני זוג שקיימת תלות בין מקורות ההכנסה שלהם. קודם עם קבוצת ח”כים בהובלת ח”כ משה גפני.

        ## ייצוג משפטי בדיונים בעניין החזקת אסירים בבידוד
        חובת הייצוג, שעוגנה עכשיו בחוק, תתרום לצמצום הבידוד למצבים חיוניים באמת.

        ## סיפוק מענה טלפוני אנושי תוך 3 דקות
        חוק המחייב חברות המפעילות מוקדים טלפוניים לספק מענה אנושי תוך 3 דקות מרגע ההתקשרות. קודם עם קבוצת ח”כים בראשות איתן כבל.

        ## צמצום חובת חבישת קסדה ברכיבה באופניים
        החוק מצמצם במידה ניכרת את החוק מהכנסת ה-17, שקבע שנסיעה באופניים ללא קסדה הינה עבירה פלילית. לפי החוק תוגבל החובה רק לנסיעה אתגרית וספורטיבית מחוץ לעיר וכן לילדים ובני נוער.

        ## תיקון לחוק זכויות החולה
        הוספת אחות מוסמכת לועדת האתיקה המוקמת ע”פ חוק זכויות החולה. קודם עם קבוצת ח”כים בהובלת ח”כ שולי מועלם-רפאלי.

        ## תיקון לחוק נכי רדיפות הנאצים
        מרחיב את ההטבות הניתנות לנכים אלה. קודם עם קבוצת ח”כים בהובלת ח”כ דוד צור.

        ## תיקון פקודת התעבורה (חובת מסירת מידע בגין משכון כלי רכב)
        קובע כי בעת העברת בעלות על רכב ייבדק באופן אוטומטי מידע בדבר קיומו של משכון על הרכב.
    - title: זכויות נשים
      icon: female
      content: |-
        ## גמלת הבטחת הכנסה לאישה במקלט לנשים מוכות
        שהות במקלט לנשים מוכות לא יכול לשמש אליבי למדינה להתנער מאחריות.  נשים השוהות במקלטים לנשים מוכות זקוקות יותר מכל להבטחת הכנסה מאחר ואין להן מקור פרנסה אחר והן מגיעות למקלט חסרות כל.

        ## הבטחת תשלום מזונות גם לאישה שביקרה בחו”ל
        החוק החדש קובע כי לא ניתן יהיה למנוע דמי מזונות מהביטוח הלאומי לנשים היוצאות לחו”ל.

        ## העלאת גובה הפיצוי בגין הטרדה מינית
        קודם יחד עם קבוצת ח”כים בהובלת ח”כ מיכל רוזין.

        ## חוק איסור פרסום שירותי זנות
        המתמודד עם המנגנון הכלכלי שביסודה של תעשיית הזנות.

        ## חוק מניעת העלאת גיל הפרישה לנשים
        החוק מבטל את ההעלאה האוטומטית של גיל הפרישה כפי שנקבע בחוק לפני כן.

        ## מענק הסתגלות לנשים ביציאה ממקלט לנשים מוכות
        כיום נשים אשר עוזבות מקלט בו הן שהו עקב חשש לחייהן וחיי ילדיהן לא יכולות לחזור לביתן, ולכן הצעת החוק תעניק להן את הזכות למענק הסתגלות להן ולילדיהן.  הצעת חוק זו מצטרפת להצעת חוק נוספת שלי ושל ח”כ גלאון אשר עברה בקריאה שנייה ושלישית, ואשר מאפשרת לאישה במקלט לנשים מוכות לקבל גמלת הבטחת הכנסה.

        ## שריון מקום לנשים ברשימות לרשויות המקומיות
        עוד צעד לפירוק חסמי הכניסה המונעים מנשים להשתלב בעמדות מובילות בשלטון המקומי ובפוליטיקה בכלל. החוק קודם בשת”פ עם חה”כ יפעת קריב, עליזה לביא וחנין זועבי.

        ## תיקון חוק שכר שווה לעובדת ולעובד
        הטלת חובה על מעסיקים ציבוריים לאסוף ולפרסם נתוני שכר לפי מין כדרך להתמודד עם פערי השכר המגדריים הקיימים אצלנו. קודם עם קבוצת ח”כים בהובלת ח”כ עליזה לביא.

        ## תיקון לחוק למניעת הטרדה מינית
        תיקון המגדיר עבירה של הטרדה מינית בידי בעל תפקיד ציבורי, גם כשאין התנגדות פעילה של המוטרד/ת בגלל ההיררכיה, התלות והמרות בסיטואציה. קודם יחד עם ח”כ מיכל רוזין.
    - title: הגנת ילדים
      icon: child_care
      content: |-
        ## איסור מכירת סיגריות באמצעות מכונות אוטומטיות
        החוק נועד לצמצם את הנגישות של סיגריות ומוצרי עישון עבור בני נוער.

        ## חוק איסור מכירת כרטיסי הגרלה לקטינים
        החוק בא למנוע מכירה של כרטיסי הגרלה למי שטרם מלאו לו 18 שנים, כדי להגן על קטינים מהתמכרות להימורים ומבזבוז של כסף רב.

        ## חוק המבטל אפליה לרעה של יתומים חרדים
        חוק המשווה את זכויותיהם של יתומים חרדים ליתומים אחרים ומאפשר להם לקבל את קיצבת השארים מהביטוח הלאומי עד גיל 20. קודם יחד עם ח”כ ניסים זאב.

        ## חוק הרשויות המקומיות (ייחוד כספי הקצבות למוסדות חינוך)
        החוק אוסר עיקול כספי רשות מקומית המיועדים לחינוך.

        ## חוק להארכת פעילותה של הקרן לילדים ונוער בסיכון
        הקרן לילדים ונוער בסיכון הוקמה במקורה כאמצעי להתמודד עם התרחבות העוני, המצוקה והבעיות החברתיות בקרב ילדים ונוער עם הקיצוץ הגדול בקצבאות הילדים. במהלך השנים הקרן פיתחה מגוון של פעילויות של עזרה לילדים ונוער בסיכון ופעילותה זוכה לשבחים מכל עבר. הקרן הוקמה בראשיתה מתוקף הוראת שעה בלבד שתוכננה לפוג בסוף שנת 2007. החוק האריך את פעילות הקרן בשנה.

        ## חוק מסירת מידע להורה
        מעגן את זכות שני הורים החיים בנפרד לקבל מידע לגבי ילדיהם.

        ## תיקון לחוק הנוער (שפיטה, ענישה ודרכי טיפול) – (הליכים חלופיים)
        במקום לשלוח נערים לכלא ולהכשיר עברייני עתיד – החוק מייצר מערכת של הליכים חלופיים, במסגרתם הם מקבלים אחריות למעשיהם ומעורבים בפעולות תיקון במעגלים שונים. ניסיון עולמי מלמד שזה צודק יותר וגם יעיל יותר.
    - title: סביבה ובריאות
      icon: eco
      content: |-
        ## חוק אוויר נקי
        זהו חוק שאושר לקריאה ראשונה בכנסת ה-16 וגובש מחדש בכנסת ה-17 תוך מעורבות פעילה של ח”כ חנין. זהו חוק מקיף המסדיר, לראשונה בישראל, באופן כולל את שאלת פליטת המזהמים לאוויר, תוך הידוק הטבעת סביב התעשייה המזהמת.

        ## חוק איסור נהיגה בחופים
        החוק קובע איסורים ברורים והגדרות לנהיגה בחופים, מחדד את הענישה ומייצר מנגנוני אכיפה אפקטיביים ומודרניים לאיסור הנהיגה בחופים.

        ## חוק האכיפה הסביבתית
        מקנה לפקחי המשרד להגנת הסביבה סמכויות רחבות של חיפוש וחקירה. לראשונה מכפיף את מערכות הביטחון השונות לאכיפה אזרחית.

        ## חוק האכיפה הסביבתית (רשויות מקומיות)
        ההצעה מעניקה לרשויות המקומיות סמכויות אכיפה של חוקים סביבתיים ובכך משיגה בו זמנית מטרה סביבתית חשובה (הגברת האכיפה של חוקים סביבתיים), ומטרה חברתית חשובה (הזרמת כספי קנסות ממזהמים סביבתיים הישר לקופותיהן של הרשויות שתושביהן הם הנפגעים העיקריים מן הזיהום).

        ## חוק ההגנה על הכנרת
        חוק אשר מחיל גם על חופי הכנרת את הוראות חוק שמירת הסביבה החופית, ומקים רשות (איגוד ערים כנרת) שתפעל להגנת הכנרת וחופיה.

        ## חוק ההגנה על חופי מפרץ אילת
        החוק מחיל לראשונה את חוק שמירת הסביבה החופית, החל על חופי הים התיכון, גם על מפרץ אילת.

        ## חוק המזהם משלם
        חוק רוחבי המעדכן ומתקן את כלל החוקים הסביבתיים בישראל. החוק כולל מנגנונים מתקדמים של ענישה כלכלית – מנהלית ופלילית – נגד מזהמים. החוק מחמיר את הענישה על גורמים המזהמים ללא רישיון וקובע מנגנון גבייה גם מגורמים המזהמים בהתאם לחוק. מנגנון זה אמור לתמרץ מפעלים לעבור לטכנולוגיות נקיות יותר.

        ## חוק הפיקדון החדש
        החוק מטיל אחריות ישירה על היצרנים על בסיס עיקרון “המזהם משלם”.

        ## חוק הרשות הלאומית לפינוי מוקשים
        החוק מקים רשות שתפעל לפינויים וסילוקם של מאות שדות מוקשים הפזורים בארץ.

        ## חוק השקיפות הסביבתית – חובת דיווח על פליטת חומרים מזהמים
        חוק הדורש שקיפות בכל הנוגע לפליטות של חומרים מזהמים לסביבה, מטיל על מפעלים חובות דיווח מפורטות, מקים מרשם של חומרים מזהמים שנפלטו ומחייב את פרסום הנתונים לידיעת הציבור.  הניסיון מלמד שחובות דיווח סביבתיות משנות התנהגות של מפעלים מזהמים.  שקיפות סביבתית היא כלי דמוקרטי ומכשיר מרכזי לגיוס הציבור לפעולה נגד זיהומים ומזהמים.  התחמקות מדיווח תהיה עבירה פלילית ותגרור גם עיצומים כספיים מנהליים בשיעורים ניכרים.

        ## חוק התייעלות אנרגיה במבני ציבור
        קובע מנגנון מקיף להפחתת השימושים באנרגיה במערכת הציבורית. בין היתר, כל מוסד ציבורי מחויב לתכנית מוגדרת של הפחתה בצריכת אנרגיה. כמו כן כולל שורה של אמצעים לחיסכון באנרגיה לרבות התקנה של נורות חסכניות, החלפת ציוד חשמלי ונוהל להפעלתו החסכונית.

        ## חוק חובת התקנת אביזרים חוסכי מים במבני ציבור
        מחייב התקנת אביזרים חוסכי מים, ובכלל זה חסכמים, בכל המבנים הציבוריים, וזאת כדי לחסוך מים.

        ## חוק לצמצום זיהום האוויר מתחבורה (תיקון 84 לפקודת התעבורה)
        החוק יוצר הסדר ברור בחלוקת הסמכויות בין הממשלה והשלטון המקומי ומסיים את המצב הקשה בו כל אחד משני הצדדים היה יכול לשתק יוזמות של הצד האחר. התיקון מחייב את הרשות המקומית לפעול להפחתת זיהום האוויר מתחבורה בכל מצב בו יש רמה גבוהה של זיהום באוויר.

        ## חוק מחזור פסולת אלקטרונית
        פסולת אלקטרונית עלולה לגרום לזיהומי קרקע ומי תהום.  במרכז החוק העיקרון החברתי החשוב של המזהם – משלם. החוק מרחיב את עקרון אחריות היצרן לטיפול בפסולת כזו ולהפחתתה וקובע מנגנון להסדרת האיסוף והמחזור של מכשירים שנקנו.

        ## חוק פטור מארנונה לבתי ספר שדה
        החוק מסייע למוסדות החינוכיים הסביבתיים.
    - title: הגנת בעלי חיים
      icon: pets
      content: |-
        ## חוק איסור ייבוא מוצרי קוסמטיקה וחומרי ניקוי שנוסו על בעלי חיים
        החוק אוסר ייבוא לארץ של מוצרי קוסמטיקה ניקיון, שאינם לצרכי בריאות, וחומרי ניקוי שתהליך ייצורם היה כרוך בניסויים בבעלי חיים.

        ## חוק איסור עקירת ציפורני חתולים שלא למטרות רפואיות
        עקירת הציפורניים עליה אוסר החוק מתבצעת לרוב עקב רצונם של בעלי חתולים להגן על הריהוט הביתי. זהו ניתוח בלתי הפיך, הגורם לכאב רב לחיה.

        ## חוק עיקור/סירוס כלבים
        מטרת החוק היא להתמודד באופן אנושי עם תופעת אלפי הכלבים משוטטים שמומתים מדי שנה בייסורים או חווים התעללות קשה. ע”פ החוק, מי שיעביר את כלבו סירוס או עיקור יחזיר בתוך שנתיים את ההשקעה בזכות ההנחה שיקבל על האגרה.

        ## תיקון לחוק צער בעלי-חיים (כלים חדשים לאכיפת החוק)
        החוק החדש מאפשר למפקחים ממשלתיים להיכנס לכל מקום (למעט מקום מגורים) כדי לבצע ביקורות ולוודא שהוראות החוק מתקיימות. החוק מוסיף סמכות לדרוש מסמכים, לעשות מדידות, לקחת דגימות ועוד. סמכויות הפיקוח והאכיפה שנוסחו לפני שני עשורים הוחלפו בהוראות מודרניות המתאימות למאה העשרים ואחת. נעשו גם שיפורים בהוראה המאפשרת לארגונים להגנת בעלי-חיים לבקש צווי מניעה נגד התעללות. תנו לחיות לחיות ליוותה את הצעת החוק והוא קודם יחד עם ח”כ איתן כבל.
    - title: דמוקרטיה ושקיפות
      icon: visibility
      content: |-
        ## החלת חוק חופש המידע וחובות השקיפות על אגודות ספורט
        קודם יחד עם ח”כ יריב לוין.

        ## שקיפות בהחלטות רשות המקרקעין
        מחייב את רשות המקרקעין, אשר חולשת על יותר מ-90% מהקרקעות במדינה, לפרסם את כל החלטותיה באופן מיידי באינטרנט. זאת על מנת למנוע אפשרות לשחיתויות, אפליה, והעדפות מקורבים ובעלי הון. לפני החקיקה רק 51 מתוך 1800 החלטות הנהלה של הרשות פורסמו.
    - title: זכויות להט"ב
      icon: diversity_1
      content: |-
        ## הכללת איסור על אפליה בגין נטייה מינית, הורות או הריון בשירות התעסוקה
        חוק מרחיב את איסורי האפליה הקיימים בשירות התעסוקה. החוק קודם ביחד עם שדולת הנשים.
  blocked:
    - title: הזכות לפרטיות
      icon: fingerprint
      content: |2-
         ## המאגר הביומטרי המחייב בישראל (הגרסה הראשונה, מאיר שטרית)
         הצעת החוק חייבה כל אזרח לתת את הנתונים הביומטריים שלו למאגר הממשלתי, מי שלא, היה צפוי לעונשי מאסר – הצעת החוק נבלמה.
    - title: פליטים ומבקשי מקלט
      icon: run_circle
      content: |-
        ## הצעת חוק ההסתננות (הראשון והפלילי)
        הצעת החוק ביקשה להטיל עונשי מאסר קיצוניים, של עד עשרים שנה, לפליטים ולמי שמסייע להם. פעמיים היינו לגמרי לבד בהתנגדות להצעת החוק הזו, בכנסת הקודמת ובכנסת הנוכחית, בזמן שנבחרים מכל סיעות הבית האחרות תמכו בו. בעקבות מאבק ממושך – הצעת החוק נבלמה.

        ## הצעת חוק ההסתננות (השני)
        מטיל עונשי מאסר פליליים כבדים על מבקשי המקלט. החלק הפלילי נבלם, אבל עבר החלק המנהלי, שמאפשר מעצרים מנהליים ממושכים למבקשי מקלט.
    - title: חופש ביטוי
      icon: record_voice_over
      content: |-
        ## הצעת חוק איסור כניסה לישראל של פעילי שמאל (יריב לוין ויעקב אדרי)
        קוראת לאסור כניסה לישראל של מי ש”פועל נגד המדינה” – הצעת החוק נבלמה.

        ## הצעת חוק איסור לשון הרע (מאיר שטרית ויריב לוין)
        מגדיל את הפיצוי ללא הוכחת נזק מלשון הרע – הצעת החוק נבלמה לעת עתה.

        ## הצעת חוק איסור לשון הרע על רשויות המדינה (יעקב כץ)
        הצעת החוק נבלמה.

        ## הצעת חוק איסור פרסום הסתה שלילית נגד המדינה היהודית (זבולון אורלב)
        קובע כי מי שיפרסם קריאה לשלילת הגדרת המדינה כמדינה יהודית – ייאסר – הצעת החוק נבלמה.

        ## הצעת חוק איסור שימוש בסמלים וכינויים נאציים (אורי אריאל)
        הצעת החוק נבלמה.

        ## הצעת חוק הנכבה (אלכס מילר)
        חוק אישי, הקובע כי מי שיציין את יום העצמאות כיום אבל – ייאסר – הצעת החוק נבלמה.
    - title: עמותות וארגוני שמאל
      icon: handshake
      content: |-
        ## הצעת חוק איסור לשון הרע על המדינה ומוסדותיה (יעקב כץ)
        מאפשר לתבוע דיבה את מי ש”מדבר סרה” במדינת ישראל – הצעת החוק נבלמה.

        ## הצעת חוק איסור רישום עמותה שעוסקת בתביעות של בכירים בחו”ל
        הצעת החוק נבלמה.

        ## הצעת חוק החרם (זאב אלקין)
        בנוסחו הראשוני נקבע כי מי שיוזם, מקדם או מפרסם חומר שעשוי לשמש כבסיס להטלת חרם – עובר עוולה נזיקית ויוטל עליו עונש ללא הוכחת נזק – הצעת החוק נבלמה חלקית, הנוסח שעבר רוכך.

        ## הצעת חוק העמותות
        אוסר תמיכה של ישות מדינית זרה בעמותות פוליטיות בישראל (אופיר אקוניס) – מגביר את רדיפת ארגוני זכויות האדם, על ידי איסור קבלת תרומות מחו”ל בסך העולה על 20,000 ₪ לשנה – הצעת החוק נבלמה.

        ## הצעת חוק חובת גילוי לגבי מי שנתמך על ידי ישות מדינית זרה (זאב אלקין)
        קובע שכל גוף או אדם המקבל תמיכה ממדינה זרה חייב להצהיר על כך מיידית וכולל גם עונשים חמורים – עבר נוסח מרוכך המרוקן מתוכו את מרבית העוקץ.

        ## הצעת חוק מס ההכנסה לעמותות (פאינה קירשנבאום)
        קובע שיעור מס של 45% לארגוני זכויות האדם – הצעת החוק נבלמה.

        ## הקמת ועדת חקירה פרלמנטארית לארגוני השלום (דני דנון)
        נבלמה.

        ## הקמת ועדת חקירה פרלמנטארית לארגוני השמאל (פאינה קירשנבאום)
        הקמת ועדת מקארת’י הישראלית –נבלמה.
    - title: האוכלוסייה הערבית בישראל
      icon: people
      content: |-
        ## הצעת חוק איסור שלילת מדינת ישראל כמדינה יהודית (זבולון אורלב)
        הצעת החוק נבלמה.

        ## הצעת חוק אפליה של מועמדים ששירתו בצבא בקבלה לשירות המדינה (חאמד עאמר)
        הצעת החוק נבלמה.

        ## הצעת חוק הנכבה הראשון (דוד רותם)
        הנוסח הראשוני והמסוכן נבלם.

        ## הצעת חוק הצהרת נאמנות (דני דנון)
        לפיו תנאי למתן תעודות בסיסיות של המדינה לאזרחיה, תקבע חובה להצהיר נאמנות למדינה כיהודית ודמוקרטית – הצעת החוק נבלמה.

        ## הצעת חוק הצהרת נאמנות למדינה (דוד רותם)
        לפיו כל מתאזרח יהיה חייב להצהיר נאמנות לישראל כמדינה יהודית-דמוקרטית וציונית – הצעת החוק נבלמה.

        ## הצעת חוק זכויות לנאמנים למדינה המשרתים בשירות לאומי או צבאי (דוד רותם)
        הצעת החוק נבלמה.

        ## הצעת חוק יסוד: ישראל מדינת הלאום של העם היהודי (אבי דיכטר)
        מכפיף את אופייה הדמוקרטי של המדינה להגדרתה כמדינה יהודית, פוגע באופן בוטה בזכויות אדם ובזכויות המיעוט הערבי בישראל (בין השאר מבטל את הערבית כשפה רשמית, מעגן אפליה גזענית במגורים) – הצעת החוק נבלמה.

        ## הצעת חוק להצהרת נאמנות לעובדי עיריות (ליה שמטוב)
        הצעת החוק נבלמה.

        ## חוק ועדות הקבלה בישובים קהילתיים
        הוצע על-ידי דוד רותם, ישראל חסון, שי חרמש. הנוסח שעבר רוכך במידה ניכרת.

        ## חוק פראוור
        הצעת החוק אשר קובעת כי ערביי הנגב ינושלו מאדמותיהם ומרבית מהכפרים הבלתי מוכרים יהרסו. – היוזמה נבלמה.
    - title: הפרטות
      icon: money_off
      content: |-
        ## הפרטת בתי הסוהר
        במאבק משולב בתוך הכנסת ומחוץ לכנסת ההפרטה הזו בוטלה בפסק דין היסטורי של בג”ץ.

        ## הפרטת טיפות החלב
        נבלמה.

        ## הפרטת שירותי התעסוקה (תכנית ויסקונסין, פואד בן אליעזר, ממשלתי)
        תכנית רבת שנים שנועדה להעביר את הטיפול במובטלים לעמותות פרטיות, המפיקות רווח על גבם – בוטלה לאחר מאבק בתוך הכנסת ומחוץ לה.

        ## הפרטת תאגידי המים
        בשלב זה נבלמה.
    - title: סביבה, בריאות ותכנון
      icon: park
      content: |-
        ## הכוונה להעתיק בכפייה את מגוריהם של בני שבט הג’הלין
        הכוונה להעתיק בכפייה את מגוריהם של בני שבט הג’הלין מאזור מעלה אדומים לאתר המזבלה של אבו דיס במסגרת מהלך של הרחבת התנחלויות – בוטל.

        ## הפרטת מקרקעי ישראל
        רפורמה ענקית שקודמה על ידי נתניהו, עברה בצורה חלקית ומקוצצת ביותר בעקבות המאבק בתוך הכנסת ומחוץ לה.

        ## הרפורמה בתכנון ובבנייה (בנימין נתניהו)
        ספינת הדגל של מדיניות נתניהו, מבקשת לעקוף את הליכי התכנון הדמוקרטיים ולהקל על נדל”ניסטים לבנות. חברי הכנסת של חד”ש הובילו את מהלכי הבלימה עד להצלחה מוחלטת –  נבלמה.

        ## התכנית לבניית מפעל מתכות בציפורית
        נבלם בעקבות מאבק בתוך הכנסת ומחוץ לה של תושבים יהודים וערבים.

        ## חוף בצת
        התכנית להקים כפר נופש על החוף – הוקפאה בעקבות מאבק שהתנהל בתוך הכנסת ומחוץ לה.

        ## חוק הווד”לים
        עבר, אבל כמה מהאלמנטים המסוכנים בחוק נמנעו.

        ## ניצנים
        תכניות הבנייה הגדולות בניצנים נבלמו בעקבות המאבק בתוך הכנסת ומחוץ לה.

        ## פלמחים
        התכנית לבנות מרכז נופש על חוף הים – נבלמה בעקבות המאבק בתוך הכנסת ומחוץ לה.

        ## תכניות הבנייה בנחשולים
        נבלמו בעקבות המאבק שהתנהל בתוך הכנסת ומחוץ לה.

        ## תכנית ספדי
        תכנית בנייה ענקית על הרי דרום מערב ירושלים, שאיימה להרוס גם אזורים ירוקים וגם לפגוע במרכז העיר ירושלים, לטובת אינטרסים נדל”ניסטים. התכנית נדחתה.
    - title: משפט
      icon: gavel
      content: |-
        ## הצעת חוק הוועדה למינוי שופטים
        התערבות בלשכת עורכי הדין ובהליך מינוי השופטים – הצעת החוק נבלמה.

        ## הצעת חוק יסוד: בית משפט לחוקה (דוד רותם)
        מגביל את בג”ץ שמשמש בפועל גם כבית משפט של חוקה בישראל – הצעת החוק נבלמה.

        ## הצעת חוק יסוד: בתי המשפט (יריב לוין וזאב אלקין)
        שימוע ואישור ועדת חוקה לשופטים חדשים – הצעת החוק נבלמה.

        ## הצעת חוק יסוד: החקיקה (ממשלתי)
        מקשה על חקיקת חוקי יסוד בישראל, ומקשה על בג”ץ להכריז על חוקים מסוימים כבלתי חוקתיים – הצעת החוק נבלמה.

        ## הצעת חוק יסוד: השפיטה (יעקב כץ)
        מונע מבג”ץ את היכולת לתת צווים בעניינים ביטחוניים – הצעת החוק נבלמה. אני: זהו לא היה חוק יסוד נפרד אלא כנראה חלק מאותו מהלך או הצעה כפולה, אך אשאיר כמו במקור.

        ## הצעת חוק יסוד: השפיטה (יריב לוין ודני דנון)
        מבקש לצמצם את האפשרות לעתור לבג”ץ ואת הסוגיות הציבוריות המגיעות לבג”ץ – הצעת החוק נבלמה.

        ## הצעת חוק יסוד: כבוד אדם וחירותו (דוד רותם)
        ביטול בג”ץ כסמכות לחוק האזרחות והכניסה לישראל – הצעת החוק נבלמה.

        ## הצעת חוק לתיקון לשכת ערכי הדין (כרמל שאמה)
        מבקש להקטין את ייצוג הפריפריה והאוכלוסייה הערבית במוסדות לשכת עורכי הדין – הצעת החוק נבלמה.
---
