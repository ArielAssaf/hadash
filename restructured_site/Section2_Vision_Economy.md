# Mission 2: Economy for the Workers (Full Text)
*Source: Hadash Platform - Economy Section*

## כלכלה למען העובדים (Economy for the Workers)

כבר עשורים מנהלות מפלגות השלטון – הליכוד, קדימה, העבודה, ישראל ביתנו, ש”ס ושותפותיהן – מדיניות המרחיבה פערים חברתיים, המבזבזת סכומי עתק על מלחמות, הוצאות צבאיות והתנחלויות, והמקצצת בהוצאות האזרחיות – חינוך, בריאות, רווחה, דיור, סביבה.

מדיניות זו נועדה לחזק את ההון בתקופות של צמיחה כלכלית, ועוד-יותר בתקופות של משבר כלכלית, כמו זה הפוקד את העולם הקפיטליסטי מאז 2008, ומשפיע גם על ישראל. מחירה של מדיניות הפערים גלוי לעין: גידול במספר העובדים חסרי הזכויות ובמספר העובדים העניים, וכשליש מהילדים בישראל (רבים מהם ילדים ערבים וכאלה החיים בפריפריה) הסובלים מחיים בעוני. מחצית מהקשישות והקשישים מתקיימים מקיצבת ביטוח לאומי, ואין להם הכנסות מפנסיה מהעבודה.

בתנאים הקיימים, מהוות ההוצאות הצבאיות נטל כבד במיוחד על החברה ועל תקציב המדינה.

### התחייבויות חד"ש (Hadash Commitments):

- תוספת שכר מידית של 5% שתפצה את העובדים על שחיקת שכרם הריאלי.
- קביעת שכר מינימום בגובה של 60% מהשכר הממוצע במשק והעלאתו המידית ל-6,300 שקל לחודש.
- תשלום דמי אבטלה מלאים למובטלים החל מהיום הראשון ולמשך 12 חודש.
- קיצור שבוע העבודה ל-35 שעות, ללא קיצוץ בשכר.
- שוויון העובדת והעובד הערבים בהשגת עבודה, בשכר ובתנאים הנלווים.
- הקמת אזורי תעשייה ויצירת מקומות עבודה ביישובים הערביים.
- ביטול מתווה הגז והחזרת כל הגז שנתגלה במימיה הטריטוריאליים של ישראל לידי הציבור.
- השוואת קצבאות הנכות וקצבאות הזקנה לשכר המינימום.
- אכיפת חוקי העבודה באמצעות הגדלת מספר הפקחים והכבדת הענישה על הפרתם.
- ביטול שיטת ההעסקה באמצעות חברות כוח-אדם וקבלנים והעברת עובדות ועובדי הקבלן להעסקה ישירה.
- העלאת המדרגה העליונה של מס ההכנסה מ-45% ל-60% לבעלי הכנסות גבוהות.
- הנהגת “מס עשירים” על מי שהכנסתו למעלה ממיליון שקלים בשנה (65%).
- הנהגתו מחדש של מס עיזבון בגובה של 10% על כל עיזבון העולה על 3 מיליון שקל.
- ביטול של כל ההפרטות שנעשו עד כה של חברות ממשלתיות, בנקים ושירותים ציבוריים.
- הרחבת הפיקוח על המחירים ל-50 מוצרים בסיסיים.
- הקמה של קרן פנסיה שלא למטרות רווח בדמי ניהול של 0.1%.
