# Mission 1: Just Peace & Diplomacy (Full Text)
*Source: Hadash Platform*

## לשלום ישראלי-פלסטיני וישראלי-ערבי צודק, כולל ויציב (For a Just Peace)

מלחמת עזה 2014 (”צוק איתן”) ומלחמת עזה 2012 (”עמוד ענן”), אין ספור ההפצצות והמשך המצור הנפשע על הרצועה נועדו לסכל כל יוזמה מדינית לסיום הכיבוש ולכינון שלום ישראלי-פלסטיני צודק ויציב.

הם נועדו גם לחסל את המחאה החברתית והמעמדית ולהסוות את הקשר בין חברה, כיבוש ודמוקרטיה. הממסדים הצבאי והפוליטי מנצלים כל ניצחון צבאי לטיפוח אופוריה לאומנית, וכל כישלון צבאי – לליבוי פחדים מפני “השמדה”.

חד”ש מותחת ביקורת נוקבת על ממשלת נתניהו, שבניגוד לדעתן של רוב מדינות העולם, התנגדה לקבלתה של פלסטין לחברות באו”ם כמדינה משקיפה. חד”ש משוכנעת, כי תמיכה במהלך הפלסטיני של השגת הכרה במדינה פלסטינית עצמאית בגבולות 67′, בצד ישראל, היא אינטרס אמיתי של שני העמים.

### יסודות השלום (Foundations of Peace):

- **נסיגה מלאה**: פינוי כל ההתנחלויות ונסיגת ישראל מכל השטחים הפלסטיניים שנכבשו מאז מלחמת יוני 1967 – מכל שטחי הגדה המערבית ומירושלים המזרחית.
- **שתי מדינות**: מימוש זכותו של העם הערבי הפלסטיני להקמת מדינתו העצמאית הריבונית בגדה המערבית, ברצועת עזה ובירושלים המזרחית, בצד מדינת ישראל. קווי ה-4 ביוני 1967 יהיו גבולות השלום.
- **ירושלים**: הכרה בירושלים המערבית כבירת מדינת ישראל, ובירושלים המזרחית – כבירת פלסטין העצמאית.
- **פליטים**: הבטחת פתרון צודק לבעיית הפליטים הפלסטינים, בהתאם להחלטות האו”ם.
- **שלום אזורי**: כינון שלום עם לבנון וסוריה על בסיס קווי ה-4 ביוני 1967, החזרת רמת הגולן לסוריה.

### מאבקים פרלמנטריים:
- להוצאת צה”ל מכל שטחי הגדה המערבית.
- להפסקת בנייתה של חומת ההפרדה והריסת חלקיה מעבר לקו הירוק.
- לשחרור כל האסירים הפוליטיים הפלסטינים.
- לפירוזו של המזרח התיכון מנשק גרעיני ומכל נשק להשמדה המונית.
